<header>
<blog>baba-zmeshana.blogspot.com</blog>
<url><![CDATA[http://baba-zmeshana.blogspot.com/2009/03/srecna.html]]></url>
<datum>01. marec 2009</datum>
<naslov><![CDATA[Srečna.]]></naslov>
<besedilo><![CDATA[
Predvčerajšnjim sem se med tuširanjem skoraj utopila, ker mi je na pamet padla Sašotova poezija, in sicer naslednji odlomek:

... jaz sem tu,
ti si tam.
Svinčnik ti dam.

Takole, in medias res smo opravili, zdaj bi se lahko pa počasi odločila, o čem bo danes tekla beseda. Pravzaprav, čakajte, še nekaj je treba razjasniti: Ja, pač, meni se take stvari zdijo smešne. Pa kaj.

No, blejim že cel teden. Klatimira Ljubljanska ne zna domov. V torek je padel Project Pust, Part 2. Študentje v Rožni ga znajo žurat. Niti nismo prišli do šotora, ker smo ostali prilepljeni na pocasta tla enega od domov. Anka je totalno zmagala kot tr'šica in Andrej kot njen najboljši učenec. Vzdušje nadvse prešerno, čeprav so nekateri razmišljali o streljanju DJ-a. Ni šlo, ker so bili oboroženi samo s sabljami. Nosilka pištole je medtem odkrivala, da zna po potrebi plesati tudi polko, in ji je bilo gladko vseeno.

Sreda. Zbiramo moči in tekamo po opravkih, podobno tudi v četrtek čez dan.

Četrtek zvečer. Biljard z bivšo ŠILA ekipo, popoprano še s Kobro iz bivše Impro liga ekipe. Jozosmarija, nimam več pojma o biljardu. Oziroma, um je voljan, a meso je šibko. Seveda smo se imeli fino, kaj pa bi pričakovali od tako raznolike zbirke premaknjencev. Poezija, globoke misli in dobre novice  /   Sašo :) :) :)  /. Z mano je igral tudi the little bunny, dokazano najuspešnejša biljardna strategija v zgodovini:


Petek. Prišla domov (domov domov, ne v ljubljanski domov). Odkrila, da je vse v razsulu. Se obrnila na peti in šla nazaj v civilizacijo na pir, dva, tri. Nakar sem povsem nehote zatavala na Impro liga žur. Prisrčno, rahlo obremenilno, kaj čmo. Glavno, da nisem doma.

V soboto ostala v Ljubljani in počastila mulce s svojo prisotnostjo na vaji. Seveda smo vsi po spisku zamudili, kar bi znalo imeti kakšno korelacijo z našo stoprocentno prisotnostjo na IL žuru prejšnji večer. Saj nekaj smo celo opravili, preden smo se vdali v lastno gnilost in nekaj ur (!) igrali pantomimo. Okrog osmih zvečer mi je končno uspelo zatreti nagon po večernem izhodu in sem se spravila domov. Domov domov.

Spala sem do dvanajstih, mačka skaklja okrog mene in mogoče bom še celo kaj pospravila. Mentorica piše, da je zadovoljna z mojim dosedanjim besedilom za diplomo. Iz življenja sem črtala neprijazne ljudi. V hladilniku je steklenica martinija in mati pridejo zvečer kartat. Srečna.
]]></besedilo>
<html><![CDATA[

Predvčerajšnjim sem se med tuširanjem skoraj utopila, ker mi je na pamet padla Sašotova poezija, in sicer naslednji odlomek:<br /><br /><span style="font-style: italic;">... jaz sem tu,</span><br /><span style="font-style: italic;">ti si tam.</span><br /><span style="font-style: italic;">Svinčnik ti dam.</span><br /><br />Takole, in medias res smo opravili, zdaj bi se lahko pa počasi odločila, o čem bo danes tekla beseda. Pravzaprav, čakajte, še nekaj je treba razjasniti: Ja, pač, meni se take stvari zdijo smešne. Pa kaj.<br /><br />No, blejim že cel teden. Klatimira Ljubljanska ne zna domov. V <span style="font-weight: bold;">torek</span> je padel Project Pust, Part 2. Študentje v Rožni ga znajo žurat. Niti nismo prišli do šotora, ker smo ostali prilepljeni na pocasta tla enega od domov. Anka je totalno zmagala kot tr'šica in Andrej kot njen najboljši učenec. Vzdušje nadvse prešerno, čeprav so nekateri razmišljali o streljanju DJ-a. Ni šlo, ker so bili oboroženi samo s sabljami. Nosilka pištole je medtem odkrivala, da zna po potrebi plesati tudi polko, in ji je bilo gladko vseeno.<br /><br /><span style="font-weight: bold;">Sreda.</span> Zbiramo moči in tekamo po opravkih, podobno tudi v <span style="font-weight: bold;">četrtek</span> čez dan.<br /><br /><span style="font-weight: bold;">Četrtek zvečer.</span> Biljard z bivšo ŠILA ekipo, popoprano še s Kobro iz bivše Impro liga ekipe. Jozosmarija, nimam več pojma o biljardu. Oziroma, um je voljan, a meso je šibko. Seveda smo se imeli fino, kaj pa bi pričakovali od tako raznolike zbirke premaknjencev. Poezija, globoke misli in dobre novice  /   Sašo :) :) :)  /. Z mano je igral tudi<span style="font-style: italic;"> the little bunny</span>, dokazano najuspešnejša biljardna strategija v zgodovini:<br /><br /><a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_m0oc4k8OkC0/SaqjvFz7jmI/AAAAAAAAABo/P3Y3MOMG4u0/s1600-h/thelittlebunny.jpg"><img style="margin: 0px auto 10px; display: block; text-align: center; cursor: pointer; width: 320px; height: 240px;" src="http://4.bp.blogspot.com/_m0oc4k8OkC0/SaqjvFz7jmI/AAAAAAAAABo/P3Y3MOMG4u0/s320/thelittlebunny.jpg" alt="" id="BLOGGER_PHOTO_ID_5308235140218719842" border="0" /></a><br /><span style="font-weight: bold;">Petek.</span> Prišla domov (domov domov, ne v ljubljanski domov). Odkrila, da je vse v razsulu. Se obrnila na peti in šla nazaj v civilizacijo na pir, dva, tri. Nakar sem povsem nehote zatavala na Impro liga žur. Prisrčno, rahlo obremenilno, kaj čmo. Glavno, da nisem doma.<br /><br />V <span style="font-weight: bold;">soboto</span> ostala v Ljubljani in počastila mulce s svojo prisotnostjo na vaji. Seveda smo vsi po spisku zamudili, kar bi znalo imeti kakšno korelacijo z našo stoprocentno prisotnostjo na IL žuru prejšnji večer. Saj nekaj smo celo opravili, preden smo se vdali v lastno gnilost in nekaj ur (!) igrali pantomimo. Okrog osmih zvečer mi je končno uspelo zatreti nagon po večernem izhodu in sem se spravila domov. Domov domov.<br /><br />Spala sem do dvanajstih, mačka skaklja okrog mene in mogoče bom še celo kaj pospravila. Mentorica piše, da je zadovoljna z mojim dosedanjim besedilom za diplomo. Iz življenja sem črtala neprijazne ljudi. V hladilniku je steklenica martinija in mati pridejo zvečer kartat. Srečna.



]]></html>
</header>
